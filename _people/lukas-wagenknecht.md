---
uid: lukas.wagenknecht
name: Lukáš Wagenknecht
titles:
  before: Ing.
category:
  - ustavni-cinitele
  - clenove
img: people/lukas-wagenknecht.jpg
heroImg: people/lukas-wagenknecht-hero.jpg
profession: ekonom, interní auditor
partyUid: pirati
description: senátor
mob: +420 608 303 542
mail:
 - wagenknechtl@senat.cz
profiles:
  facebook: https://www.facebook.com/WagenknechtLuk/
  twitter: https://twitter.com/WagenknechtLuk
  blog: http://blog.aktualne.cz/blogy/lukas-wagenknecht.php
  web: https://lukaswagenknecht.cz/
asistenti:
  - name: Ing. Karolína Ždárská
    position: Asitentka
    mail: k.zdarska@gmail.com
    mob: +420 736 513 283
  - name: Ing. Václav Turko
    position: Asistent
    mail: vturko@atlas.cz
---
<div class="mb-4">
{% include buttons/icon.html href="https://lukaswagenknecht.cz/" cta="Přejít na Lukášovi stránky" icon="ico--globe" class="content-block--nostyle btn--hoveractive btn--to-orange-300" %}
</div>

V roce 1978 jsem se narodil a následně vyrůstal v Pardubicích. Na Univerzitě Pardubice jsem vystudoval obor Hospodářská politika a správa. Po studiích jsem se začal věnovat profesi interního auditu. V této oblasti se s krátkými přestávkami pohybuji již přes patnáct let. Mimo to přes deset let podnikám v oblasti maloobchodního prodeje.

Za svůj život jsem se podílel na stovkách auditů. Do povědomí veřejnosti se asi nejvíce zapsalo odhalení zmanipulovaných dotací v operačním programu Severozápad, nebo audit výstavby metra A v Praze, který provázelo napojení firem na politiky s mnoha dalšími problémy.

V roce 2015 jsem byl oceněný cenou za odvahu od Nadačního fondu proti korupci za své dlouhodobé nekompromisní postoje v roli auditora, například v pražském Dopravním podniku, nebo na ministerstvu financí, kde jsem upozornil na nesrovnalosti v podivných smlouvách uzavřených mezi společností ČEZ a političkou hnutí ANO Radmilou Kleslovou.

V posledních letech se aktivně věnuji prosazování myšlenek dobrého vládnutí v České republice. Jde o zavedení jednoduchých principů, jako je konkrétní vymahatelná odpovědnost za rozhodování úředníků a politiků, jasná a předem dostatečně popsaná kritéria pro utrácení veřejných peněz, nebo audit a kontrola veřejných výdajů, který dokáže včas odhalit problémy a nedostatky. Taková pravidla už mnoho let fungují v zahraničí, ale naši politici a úředníci je důsledně a tvrdohlavě odmítají zavést.

Ve svém volném čase rád jezdím na kole a v zimě běžkuji.


## Proč jsem kandidoval do Senátu?

Význam Senátu v poslední době narůstá. Některé strany zastoupené ve
sněmovně mají snahu omezit veřejné instituce, například veřejnoprávní
média, či zpochybňují naše členství v Evropské unii nebo NATO. Senát je
pojistkou, která těmto snahám bude bránit.

O fungování Senátu jsem se navíc přesvědčil v roce 2017, kdy minulá
vláda chtěla schválit zákon, týkající se efektivity nakládání s veřejnými
prostředky. Touto problematikou se zabývám celý svůj profesní život.
Sněmovnou prošel vykostěný text, opravdu smutné čtení. S kolegy jsme obešli
několik senátorů, problém jim vysvětlili a Senát v tu chvíli
zafungoval. Text, který prošel Sněmovnou a postrádal původní smysl, byl
Senátem zamítnut. Právě z těchto důvodů jsem se rozhodl pro kandidaturu do
Senátu ve volbách 2018.


## Tvé nejoblíbenější místo na Praze 8?

Hned na začátek chci říct, že Senátní obvod č. 23, kde kandiduji,
nezahrnuje jen Prahu 8, ale také Prahu 18, Dolní Chabry, Březiněves,
Čakovice a Ďáblice. Celý tento senátní obvod je velmi rozmanitý a každé
místo má své kouzlo, ať už jsou to útulné kavárny a hospůdky v Karlíně,
příroda a zeleň v Bohnicích nebo kulturní památky přítomné v celém obvodě.

Nicméně každé místo tvoří lidé. S těmi ze senátního obvodu 23 se potkávám
takřka denně a musím říci, že jsou to moc fajn lidé, ať už žijí na velkém
sídlišti, v rušném Karlíně či v klidnějších Chabrech.

## Co se mi na fungování Prahy 8 líbí a co naopak vadí?

Velkým tématem nejen Prahy 8, ale celé metropole, je doprava. Vadí mi, že
politici občanům nabízí řešení, ale s realizací si dávají opravdu načas,
přestože před volbami slibovali profíky, kteří to „prostě zařídí“. Zrovna
včera jsem řešil obchod s jedním živnostníkem v Zenklově ulici, která je
rozkopaná již dlouhé měsíce a vypadá to, že ještě dlouho bude. To ztěžuje
život a dopravu místním obyvatelům, podnikatelům a návštěvníkům. Toto je
třeba řešit, aby podobné situace příště nenastaly a opravy probíhaly
efektivně v co nejkratším čase.

A co se mi líbí? Praha 8 a okolí nabízejí krásná zákoutí, je zde spousta
zeleně a přírody, kde se dá báječně relaxovat. Tato místa je třeba ubránit
před necitlivými plány developerů a stavařskými lobby. Mají sloužit
především místním občanům a ne pro další masivní výstavbu bytů, kanceláří a
tranzitní dopravní infrastruktury. A jak jsem zmínil již výše, místo
dělají lidé, a ti v mém volebním obvodu jsou skvělí!

## Jakým způsobem chci působit jako senátor Prahy 8 v příštích letech?

Podle mého názoru by měl senátor zastávat roli „ombudsmana“ obyvatel svého
obvodu. Jako senátor nemohu sice manažersky o věcech rozhodovat, ale pokud
budu zvolen, budu jednotlivá témata aktivně zvedat a podporovat hlasy
občanů svého volebního obvodu a budu jim pomáhat při řešení lokálních
témat. Dveře mé senátorské kanceláře budou každému otevřené.
