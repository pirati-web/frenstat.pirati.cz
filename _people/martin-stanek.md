---
uid: martin.stanek
name: Martin Staněk
titles:
  before: Mgr.
  after: Ph.D.
category:
  - zastupitele
  - clenove
ordzas: 3
img: people/martin-stanek.jpg
heroImg: posts/bilydum.png
profession: geolog
partyUid: pirati
description: garant pro transparentnost
teamDescription:
  zastupitele: zastupitel
mob: 775 058 555
mail:
  -  martin.stanek@pirati.cz
profiles:
  facebook: https://www.facebook.com/martin.stanek.39750
  odmeny:   https://nalodeni.pirati.cz/odmeny/martin.stanek
funkce:
  - <a href="https://www.praha8.cz/Klub-Ceska-piratska-strana.html">zastupitel</a>
  - člen <a href="https://www.praha8.cz/Komise-pro-kulturu-a-volny-cas-2018-2022.html">Komise pro kulturu a volný čas</a>
---


Martin Staněk (* 1983) je [zastupitelem MČ Praha 8](https://www.praha8.cz/appo/card/74/Stanek-Martin.html) a členem [Komise pro kulturu a volný čas](https://www.praha8.cz/Komise-pro-kulturu-a-volny-cas-2018-2022.html).

Jeho hlavním cílem je otevřená, důvěryhodná a moderní veřejná správa. Má za to, že zlepšit životní úroveň společnosti lze především zapojením veřejnosti do rozhodování o věcech veřejných. Proto s Piráty aktivně zveřejňuje a šíří informace z veřejné správy a snaží se jí změnit tak, aby se veřejnost mohla bez zbytečných překážek zapojit do rozhodování a byla dobře informována.

Pro usnadnění zapojení veřejnosti do dění v městské části a pro snažší kontrolu politiků [navrhl](https://forum.pirati.cz/viewtopic.php?p=749321#p749321) v březnu 2021 zastupitelstvu MČP8 nový jednací řád výborů zastupitelstva, který počítá s účastí veřejnosti na jejich jednáních. Navrhované znění je vstřícné veřejnosti i tím, že znamená jednotná pravidla pro všechny (tři) výbory a tedy usnadňuje orientaci veřejnosti v souvisejících formalitách. Dále přispívá k digitalizaci samosprávy tím, že umožňuje online jednání výborů, což je v důsledku opět ještě více zpřístupňuje veřejnosti. Podrobnosti najdete v [tomto článku](https://praha8.pirati.cz/aktuality/chceme-otevrit-vybory-zastupitelstva-navrhujeme-jejich-novy-jednaci-rad.html).

Také navrhl (viz [videozáznam](http://bitest.videostream.sk/praha8/archiv/20200421/index.html) od času 1:57:27) a [prosadil](https://www.praha8.cz/appo/usn/677?usn=oMEzRwyfhGPK2UktmT5nxA==) zavedení dotačního informačního systému, který zprůhlední dotační řízení a ušetří čas úředníkům i členům grantových komisí. Jelikož se bude jednat o software dostupný pod otevřenou licencí (open-source), zamezí se zbytečným nákladům na úpravy SW, neboť je může provést kdokoliv, např. úřad MČ, a tedy nejsou vázány na konkrétního (jednoho) dodavatele! Větší důraz na digitalizaci úřadu požadoval i prostřednictvím [článku](https://praha8.pirati.cz/aktuality/strategicke-cile-pro-prahu-po-pandemii.html) v obecním periodiku.

Ve snaze zachovat na Praze 8 maximum zeleně [kritizoval](https://praha8.pirati.cz/aktuality/parky-prahy8-chceme-videt-rozkvetat-a-ne-prodavat-k-zastaveni.html) radu P8 za souhlas s prodejem části parku Pod Korábem.

V rámci působení v komisi pro kulturu a volný čas dbá, aby radnice zveřejňovala více informací - např. [plán kulturních akcí vč. nákladů](https://forum.pirati.cz/viewtopic.php?p=621259#p621259) nebo [výsledky grantového řízení v kultuře](https://forum.pirati.cz/viewtopic.php?p=629657#p629657).
Otevřeným dopisem také reagoval na opakovanou tristní přípravu jednání komise ze strany tehdejšího gesčního radního Švarce a [požadoval](https://praha8.pirati.cz/aktuality/otevreny-dopis.html) důslednou přípravu a sdílení podkladů jednání.
Veřejnost se snaží motivovat k zapojení do veřejných věcí i tím, že [šíří](https://www.facebook.com/martin.stanek.39750/posts/503235620503335) mezi občany informace o programu chystaného zasedání Zastupitelstva, zejména proto, že to nedělá vedení městské části samo o sobě.
V případech, kdy rada nezveřejňuje důležité části svých rozhodnutí, je dohledává a zveřejňuje: např. [ve věci výše koeficientu daně z nemovitosti](https://praha8.pirati.cz/aktuality/dan-z-nemovitosti.html). V tomto ohledu pak pomocí interpelace přiměl radu MČ k závazku častějšího zveřejňování důvodových zpráv usnesení rady (viz videozáznamy [25/09/2019](http://bitest.videostream.sk/praha8/archiv/20190925/index.html) od času 3:14:08 a [18/12/2019](http://bitest.videostream.sk/praha8/archiv/20191218/index.html) od času 2:32:12).

Jako předseda místního sdružení Piráti Praha 8 od ledna 2019 do ledna 2021 dbal na zveřejňování [zápisů ze schůzek místního sdružení](https://forum.pirati.cz/viewtopic.php?f=943&t=43570), [zápisů Pirátů vč. jmenného hlasování z jednání Komisí Rady a Výborů Zastupitelstva MČP8](https://forum.pirati.cz/viewforum.php?f=943) a veřejných událostí místního sdružení ve [veřejném kalendáři](https://calendar.google.com/calendar/embed?src=npabehj0rpaqtgo960ju2vjq2s%40group.calendar.google.com&ctz=Europe%2FPrague). Pod pirátskou vlajkou také působil v roce 2018 jako lektor na kurzech práce s počítačem a internetem pro seniory.

V profesionálním životě se věnuje výzkumu a popularizaci věd o Zemi. Zabývá se především stavbou hornin a experimentálním měřením jejich fyzikálních vlastností. Například sleduje, jaký vliv mají trhliny v hornině na její propustnost a jaký to má význam pro hlubinné úložiště radioaktivního odpadu nebo pro čerpání tepelné energie ze Země.

Volný čas rád tráví volejbalem, florbalem, hrou na piano a filozofováním s kamarády :-)
