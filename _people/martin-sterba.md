---
uid: martin.sterba
name: Martin Štěrba
titles:
  before: Mgr.
category:
  - pms
  - clenove
ordpms: 1
img: people/martin-sterba.jpg
heroImg: posts/libensky-zamek.jpg
profession: manažer on-line komunikace
partyUid: pirati
description: garant komunikace s veřejností
teamDescription:
  pms: předseda MS Praha 8
  contact: kontakt pro média
mob: +420 732 408 769
mail:
  - martin.sterba@pirati.cz
profiles:
  facebook:  https://www.facebook.com/sterbamartin
  twitter:   https://twitter.com/sterbamartin
  linkedin:  https://linkedin.com/in/sterbamartin/
  instagram: https://www.instagram.com/sterbamartin__
  web:       http://www.sterba.eu
  evidence:  https://evidence.pirati.cz/author/357/
  odmeny:    https://nalodeni.pirati.cz/odmeny/martin.sterba
funkce:
  - předseda MS Praha 8
  - místopředseda <a href="https://www.praha8.cz/Komise-Redakcni-rada-casopisu-Osmicka-2018-2022.html">Redakční rady časopisu Osmička</a>
  - poradce primátora hl. města Prahy
---


Martin Štěrba se narodil v roce 1987 v Plzni a do Prahy se finálně přestěhoval v roce 2013. Vystudoval pedagogickou fakultu ZČU v Plzni (obor informatika se zaměřením na vzdělávání) a Univerzitu J.A. Komenského v Praze (obor sociální a mediální komunikace). Pracoval ve velkých mediálních domech (TV Nova, Empressa Media, Economia, Seznam.cz), na „volné noze“, a má zkušenosti i z neziskového sektoru. [Momentálně pracuje](https://linkedin.com/in/sterbamartin/) pracuje jako manažer on-line komunikace, a je poradcem primátora hlavního města Prahy Zdeňka Hřiba.

**Registrovaným příznivcem Pirátů je od března 2018, členem strany potom od prosince 2018. Od 18. 1. 2021 je předsedou MS Praha 8,** předtím působil od ledna 2019 do ledna 2021 jako první místopředseda.

**Za Piráty byl nominován koncem listopadu 2018 do [redakční rady magazínu Osmička](https://m.praha8.cz/Komise-Redakcni-rada-casopisu-Osmicka-2018-2022.html), který vydává MČ Praha 8, následně byl zvolen jejím místopředsedou.** Snaží se nastavit [transparentní komunikaci v rámci redakční rady](https://praha8.pirati.cz/aktuality/prohlaseni-zastupcu-opozice-v-redakcni-rade-casopisu-osmicka.html) a dodržování jednacího řádu. Kromě toho studuje materiály do rady i zastupitelstva, bedlivě sleduje činnost koalice, a sdílí hlavní témata s občany MČ Praha 8. Počátkem července 2020 se dostal do křížku se zastupitelem za ANO Matějem Fichtnerem, který na něj [podal trestní oznámení](https://praha8.pirati.cz/aktuality/blesk-na-pirata-z-prahy8-miri-trestni-oznameni.html) za pomluvu kvůli [pravdivém článku o jeho politické trafice](https://praha8.pirati.cz/aktuality/trafika-pro-fichtnera.html). [Inicioval a napsal novou podobu jednací řádu](https://praha8.pirati.cz/aktuality/zastupitele-budou-moci-jednat-online.html), který umožňuje, aby se jednání zastupitelstva MČ Praha 8 mohli účastnit i zastupitelé, kteří mají nařízenou karanténu. Počátkem roku 2021 pomohl [zachránit koupaliště Stírka](https://praha8.pirati.cz/aktuality/povedlo-se-koupaliste-na-stirce-zachranime.html), ve spolupráci s primátorem Zdeňkem Hřibem a Magistrátem zažádali ÚZSVM o vyjmutí koupaliště z plánované privatizace, a to se povedlo.

[Celý svůj profesní život](https://www.linkedin.com/in/sterbamartin/) se věnuje marketingu, médiím a komunikaci. V minulosti pracoval jako píšící redaktor v deníku Metro a také jako televizní reportér pro TV Nova. Od roku 2013 se věnuje komunikaci a marketingu na sociálních sítích – vedl sociální sítě TV Barrandov, byl webeditorem týdeníku Marketing&Media, vedl sociální sítě internetové televize Stream.cz, spoluvedl sociální sítě hlavního města Prahy, spolurozjížděl MALL.TV, spolupracoval na kampaních pro Adidas či Škoda Auto, a také sepsal řadu analýz a doporučení v oblasti komunikace a sociálních médií. V období 2010–2016 byl nominován TOP 09 do komise Rady města Plzně pro integraci cizinců a menšin, a komise Rady městského obvodu Plzeň 3 pro volnočasové aktivity dětí a mládeže.

Ve volném čase má rád knihy, filmy, hudbu, sociální sítě, cestování do neznáma, sezení na Náplavce, jízdu vlakem a festivaly. Od svých dvanácti let je skautem a je ředitelem skautského projektu [Svojsíkův sen](http://www.svojsikuvsen.cz), který se s heslem „Budoucnost začíná nyní“ dívá do let příštích. Dlouhá léta také z pozice šéfa komunikace a fundraisingu organizoval festival [Obrok](https://cs.wikipedia.org/wiki/Obrok).

**Ve skautu se naučil, že od rozdělané práce se neodchází, proto se nikdy nespokojí s polovičním výsledkem.** A toho se chce chtěl držet i v činnosti pro Pirátskou stranu. K Pirátům ho přivedl fakt, že to – co se děje v našem státě – je už prostě přes čáru.
